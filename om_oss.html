<!DOCTYPE html>

<html>

<head>
  <html lang="sv">
  <meta charset="utf-8">
  <meta name="viewport" content="width=device-width, initial-scale=1.0">
  <link rel="stylesheet" href="src/css/om_oss/style.css">
</head>

<body>

  <h1>stadgar:</h1>
  Stadgar för Föreningen Malma by och ängar<br/>
  Preliminärt antagna vid medlemsmöte den 8 juni 2022<br/>
  § 1 Föreningens namn och ändamål<br/>
  Föreningens namn är Föreningen Malma by och ängar. Föreningen är en ideell<br/>
  förening med säte i Uppsala och organisationsnummer …..<br/>
  Föreningens ändamål är att bevara de kvarvarande värdena i Malma by med<br/>
  omgivande natur- och kulturlandskap.<br/>
  För detta ändamål vill föreningen<br/>

  - ta till vara medlemmarnas kunskap om och intresse för området,<br/>
  - samla och sprida kunskap om områdets historia och värden samt om idéer,<br/>
  planer och beslut om områdets förvaltning,<br/>
  - motverka markexploatering inom området,<br/>
  - verka för god kommunikation mellan föreningen, berörda markägare, Uppsala<br/>
  kommun samt övriga berörda myndigheter och intressenter,<br/>
  - lämna skriftliga synpunkter under samråd och vid andra lämpliga tillfällen,<br/>
  - ordna eller stödja aktiviteter med områdets värden som utgångspunkt.<br/>
  § 2 Medlemskap och medlemsavgift<br/>
  Medlemskap erhålls genom personlig skriftlig anmälan till kassören. Årsmötet<br/>
  beslutar om eventuell medlemsavgift.<br/>
  Medlem som önskar utträda ur föreningen ska skriftligen anmäla detta till<br/>
  styrelsen och anses därmed ha lämnat föreningen.<br/>
  Medlem som inte erlagt eventuell fastställd medlemsavgift eller som motverkar<br/>
  föreningens ändamål kan uteslutas ur föreningen genom beslut av styrelsen.<br/>
  § 3 Räkenskaper och verksamhetsår<br/>
  Räkenskapsår och verksamhetsår ska vara kalenderår.<br/>
  § 4 Styrelse och firmatecknare<br/>
  Styrelsen är föreningens verkställande organ. Styrelsens ordförande samt fyra<br/>
  ledamöter och två suppleanter väljs på årsmötet. Mandattiden är ett år för<br/>
  ordförande och ett eller två år för övriga ledamöter. Det är önskvärt att högst<br/>
  halva styrelsen förnyas varje år.<br/>
  Styrelsen utser inom sig kassör, sekreterare och övriga funktionärer. Styrelsen<br/>
  får utse adjungerade ledamöter.<br/>
  Firmatecknare är ordförande och kassör var för sig.<br/>
  Styrelsemöten hålls efter kallelse av ordförande till samtliga ledamöter eller då<br/>
  minst två ledamöter begärt det.<br/>
  Styrelsen är beslutsför då minst hälften av ledamöterna är närvarande.<br/>
  Beslut fattas med enkel majoritet. Vid lika röstetal har ordförande utslagsröst.<br/>
  Suppleanter har rösträtt enbart om de ersätter ordinarie ledamot. Adjungerade<br/>
  har inte rösträtt i styrelsen.<br/>
  Vid styrelsemöte ska protokoll föras.<br/>
  § 5 Valberedning<br/>

  Valberedning väljs av årsmötet och består av minst tre ledamöter, varav en är<br/>
  sammankallande. Valberedningen ska vara aktiv och väl insatt i föreningens<br/>
  verksamhet.<br/>
  § 6 Revision<br/>
  För granskning av styrelsens förvaltning och räkenskaper väljs på årsmötet en<br/>
  revisor och en suppleant.<br/>
  Senast fyra veckor före årsmötet ska styrelsen lämna verksamhetsberättelse och<br/>
  räkenskaper med tillhörande handlingar avseende det gångna året till revisorn.<br/>
  Revisorn ska lämna en skriftlig revisionsberättelse över sin granskning, varvid<br/>
  denne tillstyrker eller avstyrker ansvarsfrihet för styrelsen.<br/>
  § 7 Årsmöte<br/>
  Årsmötet är föreningens högsta beslutande organ.<br/>
  Årsmöte hålls senast i mars på tid och plats som styrelsen bestämmer. Till<br/>
  övriga extra allmänna medlemsmöten kallas när styrelsen så finner lämpligt eller<br/>
  när minst hälften av medlemmarna begär det.<br/>
  Kallelse till årsmöte och extra allmänna möten sänds tillsammans med<br/>
  dagordning för mötet via e-post till medlemmarna senast två veckor före mötet.<br/>
  Varje medlem har en röst vid årsmötet. Beslut fattas med enkel majoritet om<br/>
  inget annat anges. Årsmötet består av närvarande röstberättigande medlemmar.<br/>
  Årsmötet är beslutsför med de röstberättigade medlemmar som är närvarande<br/>
  vid mötet.<br/>
  Under årsmöte ska följande ärenden behandlas:<br/>
  1. val av ordförande och sekreterare för mötet,<br/>
  2. val av två rösträknare tillika justeringspersoner att jämte ordförande<br/>
  justera protokollet,<br/>
  3. fastställande av röstlängd,<br/>
  4. frågan om årsmötet utlysts korrekt,<br/>
  5. fastställande av dagordning,<br/>
  6. styrelsens verksamhetsberättelse samt balans- och resultaträkning,<br/>
  7. revisionsberättelse,<br/>
  8. frågan om ansvarsfrihet för styrelsen,<br/>
  9. fastställelse av eventuell medlemsavgift för det kommande<br/>
  verksamhetsåret,<br/>
  10. val av ordförande i föreningens styrelse,<br/>
  11. val av övriga styrelseledamöter och suppleanter,<br/>
  12. val av revisor och revisorssuppleant,<br/>
  13. val av valberedning och<br/>
  14. övriga ärenden på dagordningen.<br/>

  § 8 Stadgeändring och upplösning<br/>
  Beslut om ändring av stadgarna fattas på årsmöte och ska biträdas av minst två<br/>
  tredjedelar av de närvarande.<br/>
  För upplösning av föreningen fordras att beslut fattats på två på varandra<br/>
  följande medlemsmöten, varav minst ett årsmöte, och på det möte som sist<br/>
  hållits biträtts av minst två tredjedelar av de närvarande.<br/>
  Vid upplösning av föreningen ska eventuella tillgångar användas på det sätt som<br/>
  det sista årsmötet/medlemsmötet beslutar.<br/>

</body>

</html>